---
title: Landet i Vancouver, camper og landet igen!
lang: da
date: 2023-08-03
description: Der er kun gået 19 dage og alligevel synes vi nok at vi allerede har oplevet en del!.
author: Andreas
# image: "images/canada_map.png"
categories:
  - Canada
  - BC
  - Vancouver
  - Camper
  - Børn
---

## En rettelse

Vi må nok skynde os at erkende at vi alene har været på campertur i det sydvestlige hjørne af BC, Canada. Dette land er stort!

## Landet i Vancouver

Vi havde to overnatninger i Downtown Vancouver inden vi kørte afsted i camper. Det var præget af jetlag med for lidt søvn og trætte unger. Vi fandt heldigvis [byens bedste legeplads](https://www.openstreetmap.org/search?whereami=1&query=49.27936%2C-123.11845#map=19/49.27936/-123.11845).

## Så afsted

Afsted med Canadream med hjælp fra Jysk Rejsebureau. Dette er ikke en reklame, men en konstatering. Det var fint og vi fik god hjælp. Skulle vi afsted igen ville vi nok arrangere det hele selv. Sådan er det jo, når man lige skal lære lidt først.

Første dag med camperen begik vi den fejl at følge et råd om at handle stort ind i Walmart. Det kan på ingen måde anbefales med trætte forældre og trætte børn at gå derind. Don't do it! Anden dag så vi en bjørn. Ja, en rigtig bjørn på en legeplads tilmed. Og sådan gik dagene.

Vi er blevet glade for Save-on-Foods sidenhen, og vi så ikke flere bjørne.

## Tilbage i Vancouver

Nu er vi så tilbage i Vancouver, i Dunbar, i et hus vi har lejet via [sabbaticalhomes.com](https://www.sabbaticalhomes.com/). Det er en side vi tilgengæld gerne anbefaler. Den er alt det AirBnB absolut ikke længere er. Og så er vi naturligvis farvede af at vi er kommet til at bo i et fantastisk godt hus, med god plads i et fredeligt kvarter. Rimelig adgang til bus og indkøb, skov og legeplads i god afstand med børn på cykel og tæt på universitetet, hvor jeg skal besøge en [forskningsgruppe](https://brain.rehab.med.ubc.ca/people/lab-leadership/) som led i min PhD.

## Billeder

[Her har vi delt lidt billeder fra den første tid i Canada](https://share.gdamsbo.dk/s/P9nnDYHAz4Ha2cd). God fornøjelse.
