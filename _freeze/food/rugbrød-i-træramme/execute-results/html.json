{
  "hash": "f82451bde6edbcb8cd912f3e0278101f",
  "result": {
    "engine": "knitr",
    "markdown": "---\ntitle: Rugbrødsopskrift til træramme\nlang: da\ndate: 2024-06-21\nauthor: Andreas\nformats: \n  - html: default\n  - pdf: default\ndescription: Vi har skiftet de gamle brødforme ud med trærammer. Rugbrødsopskriften er let revideret. Det er blevet en vane, så det virker!\ncategories: \n  - Bagværk\n  - Brød\n---\n\n\nVi har købt tre trærammer fra aarhusianske Kunst og Køkkentøj (de forhandles fra Aurion og produceres på REVA i Herning, hvor [TV MV var forbi for nogle år siden](https://www.tvmidtvest.dk/fast-arbejde/fast-arbejde-fra-reva)) for at undgå metalforme med belægning. Rammerne kan lige stå ved siden af hinanden i ovnen, men har skullet have en helt flad plade at stå på. John-smed har hjulpet, tak for det!\n\nVores brød blev dog ved at hænge i formene, så vi har revideret opskriften primært ved at tilsætte mere mel for at opnå en lidt fastere dej.\n\nDen oprindelige opskrift [finder du her](https://fam.gdamsbo.dk/food/rugbrød.html).\n\n\n::: {.cell}\n\n:::\n---\ntitle: Rugbrødsopskrift til træramme\nlang: da\ndate: last-modified\nauthor: Andreas\nformats: \n  - pdf: default\n---\n\n## Dag 1\n\nTag din surdej ud og fodr den. [Se her for gode råd.](https://fam.gdamsbo.dk/food/surdej.html)\n\n## Dag 2\n\n-   [ ] 175 g surdej (ca. 1½ dl)\n-   [ ] 30 g salt\n-   [ ] 1 liter koldt vand\n-   [ ] 400 g skårne rugkerner\n-   [ ] 600 g rugmel\n\nRøres sammen i en stor skål (5 L) fx på en røremaskine.\n\n-   [ ] 300 g skårne rugkerner\n-   [ ] 25 g surdej (passer for det meste med resten)\n-   [ ] 4,5 dl vand\n\nBlandes og sættes i blød (3 L).\n\nBåde dej og kerner står tildækket ved stuetemperatur i 12-36 timer.\n\n## Dag 3\n\nDejen og kerner (de skal ikke drænes) fra Dag 2 blandes.\n\nDesuden tilsættes følgende:\n\n-   [ ] 4 dl frø (fx sesam, solsikke- og græskarkerner i forholdet 1:2:1)\n-   [ ] 1 spsk honning (kan røres ud i øl)\n-   [ ] 1 øl (33 cl, gerne hvidtøl eller anden mørk øl, men det kommer sig ikke så nøje)\n-   [ ] Ca 9 dl rugmel til rette konsistens.\n-   [ ] Evt. 2 spsk mørk maltsirup (Giver mere smag og farve)\n\nDet hele røres godt sammen. Det skal have en tyk, sej klistret konsistens og fordeles i 3 smør-smurte trærammer der rummer 2 liter. Glat dejen.\n\nLad nu brødene hæve under et fugtigt viskestykke indtil dejen når til kanten (1-4 timer). Inden de bages, brug da en våd strikkepind eller lignende til at prikke huller i brødene (ca. 30 i hver), så større luftlommer punkteres.\n\nBages med konventionel varme ved 180°C i 1 time og 45 minutter.\n\nEfter bagning fjernes rammerne og brødene skal køle noget af inden de lægges i plastikposer.\n\nVi plejer at kunne spise de tre brød i løbet af en uges tid. De holder sig længere i køleskabet, men bliver noget tørre og hårde. Egner sig også til at fryse ned, men vent to døgn. Så smuldrer brødet ikke så meget når det skæres efter optøning.\n\n\n\nHent opskriften i [et print-venligt format her](https://github.com/agdamsbo/familien.gdamsbo/blob/main/food/rugbr%C3%B8d-i-tr%C3%A6ramme.pdf).\n",
    "supporting": [],
    "filters": [
      "rmarkdown/pagebreak.lua"
    ],
    "includes": {},
    "engineDependencies": {},
    "preserve": {},
    "postProcess": true
  }
}