![fladmast hane med nye hvidlog](images/fladmast%20hane%20med%20nye%20hvidlog.png)

Fladmast hane med nye hvidlog

Fladmasning kræver ikke stor køkkensnilde. Det er en ret genial måde at stege kyllinger på, for man får sprødt skind over det hele. Samtidigt bliver den foldet på en måde, som forhindre brystkødet at blive tørt.

Til 6 personer

En stor hane eller kylling 1 ½ kg. Kartofler 3 hele hvidløg 1 citron salt og peber olivenolie

Læg hanen på et bræt med brystet nedad. Skær med en meget skarp og tung kniv langs rygbenet på begge sider og tag rygbenet væk - halsen følger med. Vend hanen om og tryk den flad. Skær kartoflerne i kvarter - gerne med skræl. Fjern de yderste seje hinder fra hvidløgene og skær dem i kvarter. Skræl den ene halvdel af citronen tyndt. Læg hvidløg og citronskal i en bradepande og læg den fladmaste hane ovenpå med skindsiden opad Arranger kartoflerne udenom, drys med salt og peber, og dryp med olivenolie. Hæld 3 dl. vand ved.

Bag ved 200° - til hanen er er mør og sprød - ca. 1 time.

Der skal rumses lidt rundt i kartoflerne undervejs så de ikke branker.

Når hanen tages ud af ovnen, presses citronen ud over kartoflerne.

Spis hvidløgene som en creme til at smøre på kød og grønsager.
