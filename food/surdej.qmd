---
title: Surdej
lang: da
date: 2022-09-22
description: Det er ikke så svært endda.
categories: 
  - Bagværk
  - Brød
---

Vi bager hverdagsbrød, så her kommer mine gode råd til en hverdagssurdej.

Slap af. Det er ikke svært! Punktum.

Kan opbevares på køl i en mindre beholder. Tages ud 1-2 dage før brug. Brug en beholder på omtrent en liter. Surdejen "fodres" med ca 1,5 dl vand og 1,5 dl mel (fx blanding af rug og spelt, altså det samme mel som skal bruges i brødet). Konsistensen skal være som lidt tynd havregrød. Rør i surdejen et par gange dagligt. Sørg for, at der er lidt surdej tilbage når du har taget fra til brøddej og sæt så resten på køl i en lukket beholder til næste gang.

Kommer der snask på toppen, så skrab det af, tag en skefuld surdej fra i en ren beholder, smid den gamle surdej ud og bliv glad for den ny. Fodr den ny surdej, vent et par dage, og så er den klar til brug.

Surdejen er også god til lyst brød, og en lille rest smager godt i pandekager.
