Groft hvede-surdejsbrød\_ \_ *https://www.dr.dk/mad/opskrift/groft-hvede-surdejsbrod*

**Ingredienser**

-   5 g gær (økologisk gær anbefales pga. bedre hæve-effekt)
-   6 dl koldt vand
-   1,5 dl hvedesurdej
-   150 g fuldkornshvedemel (f.eks. ølandshvede, spelt eller emmermel) (300)
-   750 g hvedemel (600)
-   20 g havsalt
-   2 spsk. olie

Særdeles velegnet til boller også. Deles i 16-20 stykker og bages 13-15 min ved 250gr

**Dag 1**

1.  Rør gæren ud i det kolde vand i skålen til røremaskinen. 
2.  Tilsæt resten af ingredienserne og ælt dejen godt igennem på røremaskinen i ca. 10 minutter. 
3.  Hvis du rører dejen i hånden, skal du røre i lidt længere tid. 
4.  Dejen skal være så smidig, at den slipper skålen eller bordpladen. 
5.  Smør olie på indersiden af en skål og kom dejen i. 
6.  Dæk med film og lad dejen koldhæve i køleskabet natten over. 

**Dag 2** 1. Vend dejen ud på et meldrysset bord og del den i to brød. Rør ikke for meget ved dejen, da luften derved vil blive presset ud af den. Lad brødene hæve på et stykke bagepapir i 30-40 minutter.  2. Varm imens ovnen op til 250 grader ved varmluft med din tykkeste bageplade på den midterste hylde. Tag bagepladen ud, når ovnen er varm og træk bagepapiret, som brødene ligger på, over på den varme bageplade.  3. Sæt pladen tilbage midt i ovnen og sprøjt grundigt med vand ind i ovnen med en forstøver, så der hurtigt opstår damp. 4. Luk lågen og bag brødene i ca. 35 minutter. Vend bagepladen 1-2 gange undervejs for at sikre en jævn afbagning. Skru evt. lidt ned for temperaturen de sidste 10 minutter, hvis brødene bliver for mørke.  5. Tag brødene ud og lad dem afkøle på en rist i cirka 30 minutter, før du skærer i dem. 6.
